---
title: Moriamo tante volte in vita
author: Romana Petri
tags: []
date: 2024-03-12T00:00:00+00:00
draft: false
---

> «Non ho nessuna intenzione di farla finire bene. Se quel principe sono io, beh, quel bambino non esiste più. Ci penso spesso, sai? Ho cominciato a pensarci molto presto. Le nostre età sono come la spina dorsale di un serpente. Tra ogni anello potrebbe passarci un filo da cucito.»
>
> «E questo cosa vorrebbe dire?»
>
> «Che moriamo tante volte in vita. Che attraversiamo tante prove generali di morte fino a che arriva l'ultima.»
>
> «E così ci arriviamo preparati?»
>
> «Per nulla. Sono tutte esperienze che non servono a niente, danno solo dolore. Prova a pensare alla bambina che eri. Se adesso tu volessi ritrovarla potresti fare il giro del mondo, non la troveresti mai più. Quella bambina è morta. E poi è morta anche l'adolescente che sei stata. Andarla a cercare sarebbe un altro viaggio inutile. Il nostro passato muore. Altro che finire bene... questo ragazzino mi toccherà farlo morire. Se ne tornerà da dove è venuto. Perché secondo me, per i tanti noi che sono stati su questo mondo e poi sono cresciuti e quindi morti, ci deve essere un luogo di attesa dove ci aspettano. A un certo punto, con l’ultima morte, tutte le altre prove generali si ricongiungono a noi.»

---Romana Petri, _Rubare la notte_
